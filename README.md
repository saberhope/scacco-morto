scacco-morto
------------

[![License: CC BY-SA 4.0](https://licensebuttons.net/l/by-sa/4.0/80x15.png)](https://creativecommons.org/licenses/by-sa/4.0/)

*In uno dei vasti e soffocanti spazi tra gli universi, un essere umano sta guardando Morte.*

*La differenza tra di loro è abissale, anche se non evidente. L’essere umano guarda in alto, verso gli occhi distanti dentro l’oscurità del cappuccio di Morte.*

*Morte invece guarda dietro all’essere umano, alle immagini e memorie sparpagliate attorno, disordinate.*

*L’essere umano sposta il peso da un piede all’altro, coll peso del giudizio ad opprimere i suoi pensieri. La sua vita sta venendo dissezionata accuratamente, le *sue scelte pesate contro una bilancia invisibile.*

*“Ho fatto il meglio che potevo!” sbotta d’un tratto.*

*Gli occhi lontani si spostano sull’essere umano. Un istante eterno scorre tra di loro.*

*“E’ facile per te giudicare. Vedi tutto dopo che è accaduto! Col senno di poi sono bravi tutti. Tu cosa faresti nei miei panni?” continua a difendersi.*

*Morte osserva i pezzi di vita che stanno marcendo, quindi guarda in alto all’universo che ruota sotto di loro.*

*Cosa farebbe nei suoi panni? Beh… Farebbe meglio.*

---